<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>Про дію Божої благодаті (продовження)</title>
		<author class="author">Олександр Сергійович Жабенко, м. Житомир, Україна</author>
		<link rel="stylesheet" href="Perelyub.css">
		<link rel="stylesheet" href="Plus.css">
	</head>
	<body>
		<div class="main-container">
			<header>
				<div class="header-container">
					<img class="img" src="My-photo.jpg">
				</div>
			</header>
			<div class="main-body">
				<div class="center-body">
<h1 id="sobor_kassian" class="unnumbered">Про дію Божої благодаті (продовження)</h1>
<p class="paragraph">Як відповідь на питання щодо Божої благодаті та свободи
людини (більш загально, творіння), що розглядається в
<a href="https://www.facebook.com/groups/mereza/posts/2842997889332138/">пості</a>
Юрія Мілявського у групі “Мережа відкритого православ’я” та на його коментарі там.
Є продовженням моїх творів по Божу благодать: <a href="Blahodat.html">Про священнодійства,
Таїнства та благодать</a> та <a href="Diya_blahodati.html">Про дію Божої благодаті</a>.
</p>
<p class="paragraph">Юрій Мілявський наводить тексти постанов Оранзького собору
та бесід преподобного Кассіана Римлянина до теми. Посилання:
<a href="http://www.pagez.ru/olb/023.php">Постанови собору</a>;
<a href="https://azbyka.ru/otechnik/Ioann_Kassian_Rimljanin/pisaniya_k_semi/3_1">бесіди преподобного Кассіана</a>,
там же більше бесід у вигляді окремих сторінок. Юрій вважає, що собор та Кассіан
мають незгоду в деяких питаннях. Розглянемо це питання детальніше.</p>

<p class="paragraph">Отже, вірю, що немає протиріч у зв'язку з написаним мною у заданих творах, а також тут.
Пояснення думки доволі просте: можливо, когось тривожить порядок: що передує &ndash; Божа благодать чи наші дії,
але відповідь очевидна &ndash; завжди і виключно Божа благодать. Але вона не сліпо дарується, а Бог, який все
знає наперед, дарує її чи стримує так, щоб ми були в кращих можливостях спастися.</p>
<p class="paragraph">Саме це дозволяє побачити, що протиріч немає, а також допомагає
краще пізнати багато інших питань.</p>
<h1 id="chuzhe_i_vashe" class="unnumbered">Щодо того,що нам важливо насправді бути вірними</h1>
<p class="paragraph">Господь Ісус Христос каже: <q>Вірний у найменшому &ndash; і у великому вірний;
несправедливий у найменшому &ndash; і у великому несправедливий. Тож коли в неправедному багатстві
ви не були вірні, то хто вам довірить справжнє? І коли в чужому ви не були вірні, то хто дасть вам
ваше?</q> (Луки 16:10-12). Ці слова завершують притчу про неправедного управителя (точніше кажучи,
дослівно <q>управителя неправедності</q>), однієї зі складних притч для розуміння, але які
яскраво і виразно виявляють, як Бог через благодать взаємодіє з людьми. Продовжуючи думку,
висловлену мною в двох коментарях до публікацій <a href="https://bogoslov.ru/article/2863586">Приставник или
управитель? Часть ΙΙ. Мамона неправды. Пометнев Сергий, священник  —  5 октября 2012</a>,
<a href="https://bogoslov.ru/article/2783808">Приставник или управитель? (Лк.16,1-17). Пометнев Сергий,
священник  —  29 августа 2012</a>, та власне саму
тему зазначу, що <q>неправедним</q> називається дароване, незаслужене багатство, чуже (в контексті
притчі &ndash; Боже, а не власне наше). Нашим же називається багатство у Царстві Божому,
остаточне, коли вірні настільки утвердяться у добрі, що подібно до добрих ангелів не зможуть грішити.
А питання 10-12 віршів показує, що Господь дає більші дари тоді,
коли ми були вірними в менших, так само і вічні дари дає тоді, коли ми були вірними у тимчасових.
Принаймні саме таку логіку Господь пропонує для нашого навчання у випадку людей, які здатні бути вірними
чи невірними.
</p>
<p class="paragraph">Господь знає наші сили і стримує благодать тоді, коли ми не здатні наразі стояти у ній,
<q>у правді (праведності)</q>, як називає це Писання. Хтось скаже: <q>А чому тоді Бог дає благодать тим, про кого
Він передбачає їх погибель?</q>. Але суть питання у тому, що якби Господь не діяв на людей благодаттю,
то вони не могли б існувати взагалі як люди, як вільні істоти. Господь дарує благодать, щоб люди нею були
щасливі зараз і вічно. А люди вільні, вільні бути щасливими у ній, вільні і відкинути її, ставши нещасними.
Якби Господь не діяв благодатно на людей, то їх би не було взагалі. Він же сотворив нас, щоб і інші істоти, крім Нього,
могли вічно радіти в любові.
</p>

</div>
			</div>
			<div class="menu-right">
			<h2 class="header2">Деякі інші сторінки</h2>
			<ul class="menu-list">
				<li><a href="https://oleksandrzhabenko.github.io/uk/Syla-lyudyny.html">Про силу людини</a></li>
				<li><a href="Blahodat.html">Про священнодійства, Таїнства та благодать</a></li>
				<li><a href="Diya_blahodati.html">Про дію Божої благодаті</a></li>
			</ul></div>
		</div>
</body>
</html>
