<!DOCTYPE html>
<html prefix="og: https://ogp.me/ns#" lang="uk-UA">
	<head>
		<meta charset="UTF-8">
<!-- <link rel="alternate" href="https://oleksandr-zhabenko.github.io/uk/Diya_blahodati.html" hreflang="uk-UA" />
<link rel="alternate" href="https://oleksandr-zhabenko.github.io/en/Diya_blahodati.html" hreflang="x-default" /> -->
<meta property='og:type' content="article" />
<meta property='og:title' content="Про дію Божої благодаті" />
<meta property="og:image" content="https://archive.org/download/truth_202312/truth.jpg" />
<meta property="og:site_name" content="oleksandr-zhabenko.github.io/uk" />
<meta property="og:locale" content="uk_UA" />
                <meta name="author" content="Олександр Сергійович Жабенко">
                <meta http-equiv="Cache-Control" content="max-age=604800">
                <meta http-equiv="X-UA-Compatible" content="IE=edge">
                <meta http-equiv="Content-Security-Policy" content="img-src 'self'; media-src 'none'; script-src 'none'">
		<meta name="viewport" content="width=device-width, initial-scale=1.0">
		<title>Про дію Божої благодаті</title>
		<link rel="stylesheet" href="Header.css">
	</head>
	<body>
		<div class="header-1">
                   <picture><source type="image/webp" srcset="My-photo.webp"><img src="My-photo.jpg" alt="My photo at home"></picture>
                   <div></div>
                   
                   <div>
                     <img class="greet" src="Hallo.svg" alt="Багато радості від Бога!"></img>
                   </div>
<div></div>
                </div>
<div class="article">
<h2>Про дію Божої благодаті</h2>
<p><q>Ангелові Ефеської Церкви напиши: Оце говорить Той, Хто
тримає сім зірок у Своїй правиці, Хто ходить серед семи золотих світильників &hellip;
Я маю проти тебе те, що ти залишив свою першу любов. Тому згадай,
звідки ти впав, покайся і роби попередні діла; коли ж ні, то прийду до тебе і зрушу
твого світильника з його місця, якщо не покаєшся</q> (Одкровення 2:1,4-5).
</p>
<p><q>І цар у відповідь сказав: Віддайте дитину тій, котра сказала:
Дайте її їй, та тільки не вбивайте її! Це &ndash; її матір</q> (3 Царств 3:16-27).
</p>
<p>Як відповідь на питання щодо посту, що розглядається в дописі
<a class="links" href="https://facebook.com/groups/mereza/permalink/2842983472666913/">https://www.facebook.com/groups/mereza/permalink/2842983472666913/</a>
Ladymyr Bondar у групі <q>Мережа відкритого православ’я</q> та на його коментарі.
Оскільки автор посту відмовився визнавати відмінності в баченнях (а не лише словах),
то наводжу мої пояснення, де можливо, без його дописів, оскільки тема стосується
не лише автора допису і є цікавою багатьом.
</p>
<p>Дехто вважає, що сили душі є каналами, через які приходить благодать Божа.
У відповідь на таку думку, такий погляд, який може включати в себе також практику, потрібно
сказати наступне.
Сили душі (наприклад, розум) не є каналом, через який діє благодать Божа.
Зупинимося на цьому детальніше.</p>

<p>Ніде у Писанні не зустрічаємо вчення про сили душі як канали наповнення
духом. Є достатньо свідчень про наповнення Духом, є свідчення про біснування (що не можна назвати
<q>наповненням</q>, але скоріше спустошенням душі, особливо в контексті притчі про <q>заметену оселю</q>,
куди приходять ще гірші біси). Якщо говориться про наповнення Духом Святим, то Дух Святий не
потребує сил душі, щоб її наповнити, Він як Творець, Промислитель, Вседержитель має повний доступ
до неї, Йому не потрібні канали. Коли ж йдеться про спустошення душі через біснування, чи про
ідолослужіння, то лише у цьому контексті можна міркувати на тему каналів, але і то, це принизливий,
богопротивний стан поневолення душі через її захоплені гріхом сили, коли душа, будучи більшою,
поневолена через сили (менші).</p>
<p>Якщо для того, щоб до душі прийшла благодать, потрібні канали, більше того,
не просто канали, а певний їх стан (назвемо його послухом Богові коротко), то тоді звідки береться
цей послух?</p>
<p>Якщо для того, щоб прийшла благодать до душі, потрібен уже відповідний стан
каналів, інакше вони <q>закриті</q>, то як благодать приходить до душі спочатку?
</p>
<p>Краще всього видно безпосередність дії благодаті, дії Пресвятої Трійці на
прикладі сонця і дерева. Сонце світить на дерево, безпосередньо, проміння торкається дерева.
Саме так задумана Богом першозданна душа людини &ndash; безпосередня дія благодаті, жодних каналів.
Через гріх людина відвертається від цього, але дія Божа не змінюється. Отці кажуть: <q>Якщо зрубати
дерево, то сонячне проміння не зрубується</q>&hellip; Згадайте слова Христа: <q>Хто вірує в Мене, у того
з утроби (тобто з самої середини, зсередини) потечуть ріки води живої</q>, &ndash; благодать не зовні
тут діє, а зсередини, вона дарує все добре душі з самої середини її, без участі <q>каналів</q>.
Натомість, якщо б благодать приходила через певні канали, тоді душа постає <q>чорним ящиком</q>&hellip;
для Бога-Творця, Промислителя, Серцевідця, Вседержителя тощо, Він <q>вимушений</q>, щоб почати діяти,
чекати на першоволю людини&hellip; Це якраз не так. Насправді&hellip; Далі, після цього початкового
дару, після безпосередньої Божої дії, Бог чекає нашої відповіді, ми можемо рухатися до Нього, чи
навпаки, тікати від Нього, противитися, але Він є Альфою безпосередньо, Він же є і Омегою, щоб ми
йшли до Нього як до мети. Він, отже, Початок і Кінець (Одкровення 1:8; 21:6; 22:13).
</p>
<p>Дуже часто людина залишається невдячною Богу, але Він дарує все добре і
невдячним і злим. <q>Отець небесний посилає сонце на злих і на добрих, і дощ на праведних і на
неправедних&hellip; бо Він добрий до невдячних і злих</q> (Матфея 5). Людина, яка стверджує, що
для того, щоб Бог подіяв на людину (зокрема благодатно) потрібні сотворені канали, фактично
стверджує, що сонцю потрібні дерев'яні <q>канали</q>, щоб на нього світити&hellip;</p>
<p>Почну знову з заперечення ідеї <q>каналів</q>, з попередньої моєї тези.
Дух Святий діє безпосередньо, як Альфа, без <q>каналів</q>. Щоб це зрозуміти краще, подивімося на
видіння пророка Ісайї (Ісайї 6:6-7). <q>І до мене був посланий один із серафимів, і він мав у
руці вугілля, яке взяв щипцями з жертовника, і доторкнувся до моїх уст, кажучи: Ось це доторкнулося
до твоїх губ і забере твої беззаконня, і очистить твої гріхи!</q>. Важливим є те, що Ангелам Господь
не давав владу прощати гріхи. Отже, те, що бачив пророк не є самою реальністю, але певним образом,
знаком, а краще сказати символом (що буде видніше згодом) саме Божої дії, Божого прощення та
очищення від Духа Святого. Не вугілля очистило і простило гріхи, але Бог. Тобто щипці та вугілля
не були <q>каналом</q>, але відкриттям, явленням, одкровенням іншої реальності, реальності Божої дії,
Божого прощення та очищення. Вони як знак, який вказує на іншу реальність, має щось спільне з нею,
але непрямий зв'язок, і за означенням є символом тієї іншої реальності. Вугілля та щипці не є
каналом (Бог очищає і прощає без необхідності вугілля та щипців), але вони символізують та
актуалізують Боже прощення та очищення. Бог прощає безпосередньо.
</p>
<p>Аналогічно старозавітнє очищення ісопом є символом Божого очищення, але Бог
очищає безпосередньо. Старозавітні жертвоприношення є символом Жертви Христа, але Бог діє
безпосередньо. Апостол називає ці Старозавітні жертвоприношення <q>прообразом</q>, <q>тінню майбутніх благ</q>
щодо благодаті у Христі. Вони не є <q>каналами</q> дії Божої, але символами та роблять видимою,
<q>матеріальною</q> дію цієї благодаті. Коли Христос занурився у Йорданські води під час Свого
Хрещення, вода не була каналом дії благодаті. Не є вона ним і під час нашого Хрещення. Вона
символізує першопочатковий стан світу (Буття 1:3), коли Дух Святий <q>носився, зігрівав над водами
(які не були H2O, між іншим)</q>, символом вод потопу, а через них символом смерті з Христом. І
так можна сказати щодо усіх Таїнств, крім Причастя, Шлюбу та Священства (про них дещо згодом).
Подивіться, наприклад, огласительні та містагогійні бесіди святителя Кирила Єрусалимського.
Це друге.</p>
<p>Третє.
Матерія Таїнств (окрім згаданих вище окремо) не просто є символом, а стає святинею знову ж
безпосередньою дією Святого Духа, Пресвятої Трійці. Він є Джерелом святині, святості, а вони
стають святощами, святинею. Вони починають існувати по-іншому, Дух Святий, <q>Що всюди є і все наповняє</q>,
є і наповняє їх святістю, освяченням, змінює спосіб їх існування (богословською мовою <q>тропос</q>).
Головна ж властивість святині &ndash; вона здатна передати освячення далі тому, з чим стикається.
Але, передаючи освячення, матерія не є каналом дії Святого Духа, Який і далі діє безпосередньо.
Він долучає нас чи те, де вживається освячене, до освячення, не використовуюючи святиню як канал.
Нарешті в Святих Дарах маємо найбільшу святиню, яка навимовно поєднана з Богом, Тіло і Кров Христові,
не їх символи, але істинні Тіло і Кров, через споживання яких ми не просто освячуємося, а маємо
найтісніше поєднання з Джерелом, з Богом. Стосовно Шлюбу треба сказати, що <q>матерією Таїнства</q>
є тіла та душі наречених, тому не може навіть бути мови про якісь канали. Подібно і в Священстві.
У всіх випадках немає сенсу говорити про канали.
</p>
<p>Якщо бажаєте, подивіться ще один з моїх давніших творів.
<a class="links" href="https://theology.at.ua/publ/vetkhij_zavet_i_uchenie_svt_grigorija_palamy_o_bozhestvennykh_ehnergijakh/1-1-0-24" rel="nofollow">https://theology.at.ua/publ/vetkhij_zavet_i_uchenie_svt_grigorija_palamy_o_bozhestvennykh_ehnergijakh/1-1-0-24</a></p>
<p>Якщо хтось запитає: <q>А яка роль зусиль людини?</q>, &ndash; то скажу, що зусилля потрібні
не для отримання благодаті, а щоб залишитися в ній. Бог дає благодать даром, <q>не через діла</q>. Бог завжди
ініціює, є Першим у русі один до одного. Ця перша ініціатива Бога не потребує наших зусиль. Але ми
потребуємо нашої ствердної відповіді. Нам важливо <q>стояти в істині</q> (у благодаті). Важливо рухатися до Омеги,
до Бога. Це процес, який Христос уподібнює дії закваски в притчі про Царство Боже.
</p>
<p>
Благодать не є сталою, людина може її приймати або відкидати і це впливає на те, що саме Бог даруватиме
людині далі, бо Він як Люблячий і Праведний зважатиме на свободу людини, тим не менше дарує (як Альфа)
благодать Він не через наші діла, а за Своїм баченням. Як я писав <a class="links" href="Blahodat.html">раніше</a>, Бог може стримувати благодать
через гріхи людей, але якщо йдеться про неї, то Він починає і діє безпосередньо, не використовуючи канали.
В устрої людини немає якоїсь спеціальної виділеної складової, через яку відбувається прийняття людиною благодаті.
Наприклад, Бог <q>вдихнув в ніздрі (обличчя)</q> людини життя, і вона стала <q>душею живою</q> (Буття 2:7) &ndash;
обличчя (ніздрі) не є каналом, а так названо особу людини, іпостась, не якусь її складову.
</p>
<p>Тому хибним є бачення такого роду:
<q>Душу ми наповнюємо духом &hellip; через канали: а) розум; б) серце; в) волю.
Не лише духом чи духами, але і Духом Святим</q>.
Є хибним, бо &hellip;
Бог дає благодать залежно від наших зусиль, але діє безпосередньо, без жодних каналів.
Взагалі, розум і воля &ndash; це сили душі, які існують, бо існує душа, і не існують до її існування.
А серце є синонімом <q>серцевини</q>, <q>центру</q> іпостасі, тому в багатьох випадках може стояти замість неї.
Вони в такому розумінні тоді не можуть стояти поряд як поняття одного роду, бо вони різнорідні. Так само
в головній заповіді любові до Бога стоять поняття, які стосуються різних сторін буття людини &ndash; серце
(серцевина іпостасі), душа (складова природи людини), розум (одна з сил душі), кріпость (зокрема тілесна і всі
сили, душевні та тілесні), що підкреслює повноту цієї любові, її всеохопність.
</p>
</div>
<p><sources><a href="sources.html">Список використаних джерел</a></sources></p>
<div class="menus">
<a class="links" href="./theology/index.html"><span>Богослів'я</span></a>
<a class="links" href="./programming/index.html"><span>Програмування</span></a>
<a class="links" href="./science/index.html"><span>Наука</span></a>
<a class="links" href="./chess/index.html"><span>Шахи</span></a>
<a class="links" href="./social/index.html"><span>Соцмережі</span></a>
</div>

<div class="footer">© 2019-2023  Вебсайт Олександра Сергійовича Жабенка.
<br>Матеріали доступні за ліцензією <a href="https://creativecommons.org/licenses/by/4.0/deed.uk" rel="nofollow">CC BY</a>.</div>
<div class="footer">Карта згенерована автоматично поширеним програмним забезпеченням.<br>
<span class="bold-not">НЕ Є</span> картою
будь-якої реальної місцевості.<br>Усі співпадіння з реальною місцевістю є випадковими.</div>

</body>
</html>

