<!DOCTYPE html>
<html prefix="og: https://ogp.me/ns#" lang="uk-UA">
<head>
<meta charset="UTF-8">
<meta property='og:type' content="article" />
<meta property='og:title' content="Про розвиток обдарованості" />
<meta property="og:image" content="https://archive.org/download/truth_202312/truth.jpg" />
<meta property="og:site_name" content="oleksandr-zhabenko.github.io/uk" />
<meta property="og:locale" content="uk_UA" />
                <meta http-equiv="Cache-Control" content="max-age=604800">
                <meta http-equiv="X-UA-Compatible" content="IE=edge">
                <meta http-equiv="Content-Security-Policy" content="img-src 'self'; media-src 'none'; script-src 'none'">
                <meta name="author" content="Олександр Сергійович Жабенко">
<meta name="viewport" content="width=device-width, initial-scale=1.0">
<title>Про розвиток обдарованості</title>
<link rel="stylesheet" href="../Header.2.css">
<link rel="preconnect" rel="stylesheet" href="https://fonts.googleapis.com/css2?family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900<link rel="stylesheet" href="../Header.css">family=Open+Sans:ital,wght@0,300..800;1,300..800&display=swap"><style>body: font-family: Lato;</style>
</head>
<body>
<div class="header-1">
<picture><source type="image/webp" srcset="../My-photo.webp"><img src="../My-photo.jpg" alt="My photo at home"></picture>
<div></div>
<div>
<img class="greet" src="../Hallo.svg" alt="Багато радості від Бога!"></img>
</div><div></div>
</div>
<div class="article"><author>Олександр Сергійович Жабенко</author>
<h2>Про розвиток обдарованості</h2> <div> 
<p>За відправний пункт візьмемо концепцію Л. С. Виготського про зони актуального та найближчого розвитку як основні в розвитку дитини. Саме ця концепція стверджує, що розвиток відбувається на сонові актуального рівня у напрямку зони найближчого розвитку, яка означається як те, що дитина не може на даному етапі виконати самостійно, без допомоги дорослих, але з їх допомогою може. Хорошим буде те навчання і виховання, яке випереджає актуальний, наявний рівень розвитку, веде у зону найближчого розвитку. Саме так зазвичай трактується розвиток дитини. [1] </p>

<p>Але слід все ж мати на увазі, що не тільки дорослі, але і будь-хто, хто у певному відношенні <q>випереджає</q> дитину у розвитку, може виступати у ролі <q>дорослого</q> для просування її у зону найближчого розвитку. Це може бути і більш здібний ровесник дитини, і незвична особистість і т. д. </p>

<p>Коротко проаналізуємо, які причини лежать в основі того, що розвиток обдарованості у віці приблизно 14 років сповільнюється чи йде на спад.</p>

<p>По-перше, це підлітковий вік, майже його завершення, і цей період має свої особливості. [1]</p> <ol> <li>Провідною діяльністю виступає спілкування з ровесниками. Основні новоутворення — почуття дорослості, самоствердження, критичне ставлення до дорослих, стійкий характер самооцінки.</li>
<li>Цей період — критичний. Як відомо, відбувається перехід від одного способу ставлення до дійсності до іншого. Якщо дитина до підліткового віку (до 10-11 років) засвоює соціальний досвід в першу чергу через дорослих, то в підлітковому віці відбувається ламання цього світосприймання, і в ролі джерела засвоєння соціального досвіду виходять на перший план самі підлітки, які сприймаються як <q>дорослі</q>. Якість такого переходу може бути різною. Нарешті пізніше, уже в юнацькому та дорослому віці відбувається подальша перебудова світосприйняття: головну роль у розвитку мають цінності у широкому значенні цього слова (такими можуть бути наприклад, інші люди, які є цінністю, або Бог). Саме на них орієнтується зріла особистість. Якщо перший з цих переходів відбувається до настання дорослості практично в усіх людей, то другий — не в усіх, а його ступінь завершеності і визначає рівень особистісного розвитку людини, рівень її соціальної зрілості.</li>
<li>Саме від якості цих переходів і залежить, наскільки кожна особистість буде примножувати набутий досвід і наскільки вона буде творчою (творчість — також цінність!). </li>
<li>Слід зазначити, що з огляду на ряд цих та інших ключових моментів, наше суспільство (людство) не вміє долати підлітковий вік: у ньому є більш-менш напрацьовані принципи підпорядкування, але немає по-справжньому реалізованих принципів творчості і співпраці. </li>
<li>Для розвитку здібностей потрібен <q>двигун</q>, який постійно працює. Важливим є не надзвичайне навантаження у праці, а постійність. Постійна праця ефективніша, ніж непостійні, періодичні надзусилля. Лише та людина, яка постійно працює, може досягнути певних успіхів. Отже, потрібно поєднати здібності з тим, що постійно працює, діє, щоб забезпечити найефективнішу їх роботу і розвиток. Таким <q>двигуном</q> є цінності та діалог. Тому головне — поєднати працю (в тому числі розумову і творчу) з цінностями. Тоді цінності будуть рухати постійно творчість, бо цінності діють постійно, а творчість буде розвивати цінності. </li> </ol> 
<p>Таким чином, слід звертати особливу увагу на розвиток цінностей дитини, ще з дитинства орієнтувати її на те, що саме з цінностями буде пов`язана її майбутня діяльність і спілкування.</p>

<p>Для розвитку, наприклад, художніх здібностей слід прищеплювати і розвивати у дитини з дитинства почуття прекрасного, вміння тонко розрізняти цінності. </p>

<p>Таким чином, слід зважати на це при вихованні та навчанні. </p> </div> <h3>Список використаних джерел</h3> <div> <ol> <li>Кон І. С, Фельдштейн Д. І. Отроцтво як етап життя і деякі психолого-педагогічні характеристики перехідного віку // Збірник статей для конспектування з вікової і педагогічної психології для студентів фізико-математичного факультету. — Житомир, Видавництво Житомирського державного університету імені І. Франка. — 2005. — С. 38-42.</li>
<li><a href="http://www.bogoslov.ru/text/print/395482.html">Мазаев С. А. Гений и злодейство : Портал "Богослов.ru"</a> </li> </ol> </div> <div> 
<p>Джерело: </p> <a class="links" href="http://theology.at.ua/publ/1-0-0-14">Про обдарованість</a> 
<p>Так, людству невідомо, якою може стати людина в плані її інтелектуальних, виробничих, планувальних, фізичних сил та подібне. Адже вона може навчитися використовувати створені нею засоби творчості так, що неможливо буде впізнати, що це могла створити людина. </p>

<p>У цьому її потенціал — може набувати великих висот. Але як би не змінювалися способи діяльності людини, якими б засобами творчості вона не оволодівала, вона залишається людиною. І тут є проблема розвитку самої людини. А її справжній розвиток — розвиток духовності та досягнення святості у єдності з Богом. І Євангельські заповіді тут вічний орієнтир. Адже вони динамічно рухають людину до вищих досягнень. І саме вони є мірилом розвитку людини та суспільства. Виконати їх можна лише у Христі. </p> </div></div>
<div class="menus">
<a class="links" href="../theology/index.html"><span>Богослів'я</span></a>
<a class="links" href="../programming/index.html"><span>Програмування</span></a>
<a class="links" href="../science/index.html"><span>Наука</span></a>
<a class="links" href="../chess/index.html"><span>Шахи</span></a>
<a class="links" href="../social/index.html"><span>Соцмережі</span></a>
</div>
<div class="footer">© 2009, 2023 Вебсайт Олександра Сергійовича Жабенка.
<br>Матеріали доступні за ліцензією <a href="https://creativecommons.org/licenses/by/4.0/deed.uk" rel="nofollow">CC BY</a>.</div>
<div class="footer">Карта згенерована автоматично поширеним програмним забезпеченням.<br>
<span class="bold-not">НЕ Є</span> картою
будь-якої реальної місцевості.<br>Усі співпадіння з реальною місцевістю є випадковими.</div>

</body>
</html>


