<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" itemscope="" itemtype="http://schema.org/WebPage">
    <head>
    <meta http-equiv="content-type" content="text/html; charset=UTF-8" />
    <meta http-equiv="X-UA-Compatible" content="chrome=1" />
    <title>Чому інша людина вища?</title>

    <link rel="stylesheet" href="../Perelyub.css">
    <link rel="stylesheet" href="../Plus.css">
    </head>
    
    <body>
<h2>Застереження</h2><div><p>Ви читаєте зараз україномовний варіант матеріалу, який міг бути первісно опублікований іншою мовою. Автор та власник цього сайту використав Перекладач Google та деякі автоматизовані скрипти для швидкого перекладу, але ця сторінка ще не була ним відредагована і перевірена. Матеріал може бути застарілим, не відображати позицію автора, містити як фактичні, так і граматичні чи лексичні помилки, неусталені в українській церковній та богословській православній Традиції вислови, думки та цілі побудови, які мають бути виправлені. Тим не менше, на рівні машинного перекладу він є відтворенням оригінальних матеріалів з можливою повнотою. Автор завчасно просить вибачення за можливі труднощі з розумінням. </p></div><h1>Текст матеріалу</h1>

<h1>Чому інша людина вища?</h1>
<div>
	<p>1. Христос говорить: "Хто підноситься, буде впокорений, а хто впокоряється, той піднесеться”. Точніший граматичний переклад з грецької дає так: "Хто підносить себе сам, буде упокорений, і також той, хто впокоряє себе сам, буде піднесеним” (Луки 14:11). У іншому місці маємо такий вислів Христа: "Хто Божого Царства не прийме, як дитя, той у нього не ввійде” (Луки 18:17). У Отців читаємо, що хто вважатиме інших вищими за себе, той зможе досягнути смирення, і отже, зручно спастися. Тут виникають питання. Їх і розглянемо детальніше.</p>
	<p>2. ЧОМУ я маю вважати іншу людину вищою за мене? Чи ДЛЯ ЧОГО я маю вважати іншу людину вищою за мене? Як правильно звучатиме питання? Перше запитуватиме, які підстави у мене є вже зараз вважати інших вищими, а друге запитуватиме, що дасть мені у майбутньому те, що вважатиму інших вищими. Це різні питання. На друге відповідь знайти легше: Христос каже, що таких є Царство Боже. Це означає, що такі угодні Богові, Він буде з ними і в них, а тому вони досягнуть Царства Божого. Але на перше відповісти складно. Воістину складно. Перше питання вимагає грунтовної відповіді вже тепер (і якщо вона ствердна — так, інша людина вища за мене вже тепер — то і підстави мають бути об'єктивними, незалежними від мене), а друге не вимагає такої відповіді, воно просто ставить ціль, мету в майбутньому (може, інша людина не вища за мене, але я, ставлячись до неї так, зможу краще виконувати заповіді, а головне — зможу цінувати і любити її, а ця ціль — важлива принципово). І друге здається, на перший погляд, більш правильною думкою. Адже, якби перше було справедливим, то тоді застосувавши його навпаки, стосовно тієї людини, а не мене, то і вона мала би вважати мене вищим за неї. Тоді це суперечливо логічно (вона вища мене, а я вище її). Може, хтось скаже, що перше можливе тоді, коли я, наприклад, краще вмію щось робити (наприклад, я краще виконую чи намагаюся виконувати певну заповідь), а інша людина — краще вміє робити щось інше (наприклад, виконує чи намагається виконувати іншу заповідь), ніж я. Але тоді тут виникають все ж питання. Як бути зі святими, які, живучи серед інших людей, часто значно більш грішними, ніж вони самі, святі вважали часто їх вищими за себе? І підстави вважати когось кращим — індивідуальні, і різні для кожного окремого випадку. Наприклад, я кращий за цю людину в чомусь, а вона — краща за мене в чомусь, а інші люди — ще в чомусь і т. д. Це не веде до рівності, і не веде до нерівності, це просто різні підходи. Так, хтось може тоді сказати — ця людина краща за мене, бо вона серед мого оточення грає у страйкера, і всі грають, а я не вмію (краще грати у страйкера чи, наприклад, видувати мильні бульбашки більшого розміру, чим іноді можуть хвалитися малі діти, — справа не надто важлива, щоб взагалі говорити серйозно про певні переваги людини), а інша людина може сказати — ця людина краща за мене, бо вона свята, а ще інша скаже — а я, знаєте, кращий за цих обох, бо маю якісь заслуги чи несу подвиг, хоча і грішу, але хто ж без гріха?.. І де тут буде виконання ними всіма (хоча стосовно другої людини не все так просто, може, вона і виконує заповідь) Христової заповіді по суті? А всі вони мислять подібно, виходячи з однієї підстави індивідуальних переваг чи недоліків кожної людини в порівнянні з іншими. І це спосіб мислення сучасних філософів. "Усі ми різні, але всі ми чимось потрібні”. Це правда, але це недостатня підстава для виконання заповіді Христової, тому і не намагався ніхто, наскільки мені відомо, серйозно шукати справжні підстави виконання заповіді вже тепер, справжню сутність заповіді Христової. Є люди, які можуть виправдовувати свої уявні переваги чи недоліки заради самоповаги, знаходячи тисячі причин, підстав і способів обгрунтування, але це далеко не те, про що говорить Христос. Інша спроба відповісти на перше питання спирається на те, що обоє — я і інша людина — ми — люди, а отже, ми в цьому рівні. Але і тут не можна знайти прямої вказівки, чому інша людина з нас двох — вища. Ми — люди, ми — рівні — чому отже, вона вища за мене? Своїми талантами вона вища? Але як тоді бути, наприклад, прославленому таланту і цілком непомітній людині, з першого погляду, цілком непримітної нічим особливим? Чи справді талант тоді не такий високий, як ця непримітна людина? І як тоді до них обох мають ставитися інші люди? Невже їм не шанувати таланту? Шанувати. Може, думаєте, Христос не заповідав цього талановитим і геніальним людям? Але дивіться, Він сказав її саме Апостолам — найбільш духовно обдарованим святим, чому і Церква називається Апостольською... Отже, вона (заповідь) стосується і талановитих, і геніальних тим більше. Що ж тоді? Отже, і це не дає відповіді. Складається враження, що можливо, справжніх об'єктивних підстав вважати інших вищими за себе — немає, що це скоріше спосіб скористатися уявою для того, щоб краще виконати заповіді. Адже, якщо хтось уявлятиме собі, що ось — головний момент його життя — то дії його будуть більш зосередженими і обдуманими, якщо хтось вважатиме, що ось саме ця людина — головна в його житті — то, зрештою, вестиме себе з нею зовсім інакше... Але ж насправді, може, цей момент не такий важливий, як наприклад, той чи інший, а ця людина — може, лише випадкова перехожа, яку ніколи більше не побачиш і не зустрінеш... Хоча, знаєте, кожен момент все ж важливий, все ж — найважливіший, бо він може бути спасительним чи погибельним, бо за кожне слово дамо відповідь перед Господом... Тому щодо моментів, то підстави так вважати є, і це не лише уява... Та і люди — немає ж неважливих людей... Але також тут незрозуміло, чи це дає підстави для такої думки, що в кожному випадку інші люди — вищі за мене (чи за будь-кого іншого, якщо він чи вона спробують розглядати цю заповідь стосовно себе)... Тому стає схожим це все на те, що, все ж, ця заповідь є скоріше способом наблизитися до виконання заповідей, яка не стільки сама по собі є істиною, скільки дає змогу наближатися до неї... Але чи це справді так? Розглянемо глибше. Добре, шукатимемо висоту іншої людини об'єктивно. Але серед моря людей, єдине, що залишається не названим і є об'єктивним — це те, що інша людина є саме ІНШОЮ, що вона — не я, і я — не вона. Може, це і є її перевага наді мною? І може, це і є моя перевага над нею? Але з точки зору богослів'я, те, що вона — інша, означає те, що ми — різні іпостасі, різні особистості. Чи це перевага? Що ж, залишається подумати, скоріше в кожній окремій людині ця заповідь не дасть змоги знайти справжню підставу її виконання. Але тоді, може, така змога буде, якщо розглядати мене і іншу людину разом, а не окремо? Говорити про НАС, а не про мене і про неї окремо. Що ж тоді, чи це дає підстави вважати іншу людину тоді вищою? Нас двоє, і інша людина — вища за мене? Чому? Отже, двоє разом — ми можемо бути кращими, але це ще не підстава іншій людині бути вищою. Але є одна справжня підстава для християн — це Христос. Він говорить: "Де двоє чи троє зібралися в ім'я Моє, там і Я посеред них”. </p>
	<p>3. Як на це дивиться Христос, Який умивав ноги учням? Погляньмо на Нього. Він — Бог, Єдиносущний з Отцем і Духом, Який став людиною, єдиносущною з нами, поєднавши в одній Іпостасі (Особистості) два єства незлитно, нероздільно, нерозлучно і незмінно згідно визначення IV Вселенського Собору. Він — Рівний Отцю по Божеству, але рожденний від Нього предвічно, чому і Отець є Причиною Єдинородного Сина. Син Божий смирив Себе і служив людям, віддавши Себе на викуп за багатьох, прийшов послужити, а не щоб Йому служили. Отже, бачимо, що саме у Ньому маємо справжню підставу того, що інша людина — вища за мене. Він — єдиносущний Отцю і Духу, але рожденний від Отця, Який є Його Причиною. Крім того, Він став людиною, єдиносущною нам, подібною нам, крім гріха. Тому у Божому Домобудівництві бачимо у Христі підставу заповіді. Син єдиносущний Отцю і Духу і Рівнославимий з Ним і Духом — так і кожна людина єдиносущна кожній людині; Син рожденний від Отця, так і кожна людина може вважати іншу людину вищою за себе, як Син любить Отця. І не лише єдиносущний Отцю, але і Духу Святому, тому і не тільки іншу людину можу вважати вищою себе, але і для інших людей це добре. І людям Христос служив, щоб і ми служили один одному у Христі. Так, у Христі ця заповідь має свою справжню підставу і основу. Без Христа ж ця заповідь не має своєї підстави, а є лише ціллю. І що ж це була б за ціль, яка здавалася б хорошою, але не мала б справжніх підстав, основи? Чи справді вона хороша була б? Але саме Христос є її основою, Йому ж належить слава і подяка з Отцем і Духом навіки віків. Амінь.</p>
	<p>4. Передання говорить про те, що служачи ближньому заради Христа, служиш Йому Самому. Але важливо і бачити, що можна уподібнюватися і Самому Христу, вважаючи інших воістину вищими за себе. І тоді дякувати Отцю через Сина у Святому Дусі в мирі за кожну людину, Їм же належить слава, честь і поклоніння навіки віків. Амінь.</p>
	<p>Джерело:
<a href="http://www.theology.at.ua/publ/1-1-0-38">http://www.theology.at.ua/publ/1-1-0-38</a>
	</p>
</div>
    </body>
</html>
