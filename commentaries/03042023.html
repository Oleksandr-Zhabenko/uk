<!DOCTYPE html>
<html lang="uk-UA">
<head>
<meta charset="UTF-8">
<meta name="author" content="Олександр Сергійович Жабенко">
<meta http-equiv="Cache-Control" content="max-age=604800">
<meta name="description" content="">
<meta http-equiv="X-UA-Compatible" content="IE=edge">
<meta http-equiv="Content-Security-Policy" content="img-src 'self'; media-src 'none'; script-src 'none'">
<meta name="viewport" content="width=device-width, initial-scale=1.0">
<title>Коментар на Біблійні читання Православної церкви України на 03042023</title>
<link rel="stylesheet" href="../Header.css">
</head>
<body>
<div class="header-1">
<picture><source type="image/webp" srcset="../My-photo.webp"><img src="../My-photo.jpg" alt="My photo at home"></picture>
<div></div>

<div>
<img class="greet" src="../Hallo.svg" alt="Багато радості від Бога!"></img>
</div>
<div></div>
</div>
<div class="article"><p><p><author>Олександр Сергійович Жабенко</author></p>
<p>(Ісайї XLVIII, 17 — XLIX, 4) Читання має дві частини, розділені початком нового розділу.</p> <p>Згадування про Вавилон — одна з вказівок на те, що автором другої частини книги пророка Ісайї (після 40 розділу) був так званий <q>Другий Ісайя</q> — один з учнів школи пророків, заснованої самим Ісайєю, який жив десь через 200 років після нього.</p> <p>Тим не менше, вказівка непряма, загалом можна думати, що був лише один Ісайя, а вказівки у другій частині стосуються сили його пророчого дару.</p> <p>Загалом питання про те, чи писав один Ісайя, чи їх було двоє (з проміжком часу більше століття) — залишається не до кінця ясним.</p> <p>Повертаючись до тексту, зазначу, що у першій частині сьогоднішнього читання Господь пригадує обітниці Авраамові та патріархам, говорячи про <q>пісок</q> та <q>піщинки</q> (а не <q>порох</q>, як було у першій обітниці Аврааму), тобто те, що можна хоча б приблизно <q>порахувати</q> (порівнйяте коментарі за посиланням: <br><a class="link2" href="03052023.html">03052023.html</a><br> ).</p> <p><q>Мир, як потік (ріка), а праведність — як морська хвиля</q> — своєрідна метафора, яку можна порівняти з написаним у творі за посиланням: <br><a class="link2" href="https://www.facebook.com/groups/mereza/permalink/2871043933194200/">https://www.facebook.com/groups/mereza/permalink/2871043933194200/</a><br> <br><a class="link2" href="https://oleksandr-zhabenko.github.io/en/ThememoryofSt.GregorytheTheologian.html">https://oleksandr-zhabenko.github.io/en/ThememoryofSt.GregorytheTheologian.html</a><br> тобто що через дію Божої благодаті на праведних людей, їхня праведність (а особливо, якщо праведним є цілий народ) настільки часта та сильна, як легко на морі виникають морські хвилі у великій кількості, і щасливе життя проникало б усюди, в усі сфери життя, так само як не можна легко спинити потік ріки.</p> <p>Друга частина (від початку XLIX розділу) — пророцтво про особливе покликання ізраїльського народу, в якому мав прийти (і вже прийшов) Месія-Христос. <q>Стріла</q> — те, що має влучно перемогти гріх, будучи <q>тонким</q>, тобто меншість людства (один народ) безпосередньо сприяла виконанню Божих пророцтв стосовно приходу на світ Месії-Христа.</p> <p>Водночас видно і вказівки на Самого Христа, Який прославляє Бога-Отця, і є справжнім Світлом.</p> <p>Ісайї XLIX, 1 — <q>від утроби Він покликав мене, з живота моєї матері назвав моє ім’я</q> — <q>з живота моєї матері</q> — два первісних кореня ‘meeh’ — <q>внутрішні органи, живіт, зокрема шлунок, органи розмноження, серце тощо, в переносному смислі — співчуття, симпатія</q> та ‘em’ — <q>матір</q> (‘mi’ — <q>моєї</q>) (фраза приблизно звучить як ‘mimmeeh `immi’).</p> <p>Потрібно зазначити, що показано і складну історію ізраїльського народу, і загалом людства, які не стали праведними разом, але тим не менше, здатні до покаяння, і так відбувається.</p> 
<p>(Буття XXVII, 1-41) Пропущено історію завершення життя Сарри, Авраама, значну частину про життя Ісаака та Ревекки (його дружини), перші роки життя Ісава та Якова, їх синів.</p> <p>Тут говориться про те, як Яків через участь у цьому його матері Ревекки отримує більше благословення від батька Ісаака, який майже не бачив, а Ісав — менше, і про те, що дозволяє краще бачити різницю між цими братами.</p> <p>Бачимо також і жертовність Ревекки-матері, яка готова пожертвувати собою заради любого сина, а важливість благословення (зокрема батьків), і пошану до благословення.</p> <p>Але ключовим і важливим зокрема для посту є тема ставлення до духовного на прикладі двох братів — щирого Якова, який справді вірить і намагається діяти згідно сумління, та Ісава, який розглядає духовне лише як певний засіб, <q>інструмент</q> здобуття блага, переваг.</p> <p>Саме через останнє Бог забрав у нього те благословення і віддав Якову — бо сам Ісав у душі виявився недостойним (подивімося на те, що раніше він <q>продав первородство за юшку</q> Якову, на діалог Ісава з батьком, а також на задум убити Якова <q>з дотриманням правил</q> справляння жалоби за померлим згодом батьком, на заздрість). Яків не мав таких задумів, бо був близьким до Бога, мав добру совість, і ставився до брата з повагою. Ісав же ставився до духовного — подібно як до <q>балів у грі</q>, які можна <q>отримати за успішну гру, проходження гри</q>. Бог його насправді не цікавив, а духовне — цікавило лише в силу зовнішньої значимості для оточення, у якому він ріс і жив.</p> <p>Потрібно сказати, що згодом, Яків буде миритися з Ісавом, саме через голос совісті, а помириться через Божу ласку до них обох.</p> <p>Благословення Ісава Ісааком також у такому контексті нагадує пророцтво про секуляризацію суспільства — люди будуть старатися <q>формалізувати</q> духовність, щоб <q>отримати більше свободи</q>, хоча корені такого ставлення лежать зовсім не в малій свободі духовного (якраз навпаки!), а у самому ставленні людей, які віддалилися від Бога. Можна ще сказати, що Бог піклується і про людей, які далекі від Нього.</p> 
<p>(Притчі XIX, 16-25) Грецький та єврейський тексти дещо відрізняються, але загалом дуже подібні, тим не менше, деякі вірші сильно відрізняються.</p> <p>Загалом Господь через Соломона навчає тут чесності, мудрості, доброти, милосердю, піклуванню про потребуючих (зокрема вбогих), любові до навчання (учіння), вмінню слухати і повазі до порад, потребі для батьків навчати, праьовитості та праведності.</p> <p>Найвідомішим є вірш Притчі XIX, 17 — який фактично провіщає Євангельську істину про те, що те, що робимо людям, робимо Самому Христові (Богові і людині, Богові) (Матфея XXV).</p> <p>Також потрібно звернути увагу на настанову, що батькам потрібно навчати і виховувати, але при цьому не можна в душі себе підносити, вважати вчителями, виявляти зверхність. Знову ж, у Євангелії це правило розкривається з значно більшою глибиною.</p> <p>Слава Тобі, Боже наш, слава Тобі!</p> <p>Джерело: <br><a class="links" href="https://www.facebook.com/Oleksandr.S.Zhabenko/posts/pfbid0n198JPYRLyUNyhjzCGWBwDp9Ar9xdr4Tn6LPKkQb62iJJ7ZePNas2bApyBCdqDZZl">https://www.facebook.com/Oleksandr.S.Zhabenko/posts/pfbid0n198JPYRLyUNyhjzCGWBwDp9Ar9xdr4Tn6LPKkQb62iJJ7ZePNas2bApyBCdqDZZl</a><br></p></div>
<div class="menus">
<a class="links" href="../theology/index.html"><span>Богослів'я</span></a>
<a class="links" href="../programming/index.html"><span>Програмування</span></a>
<a class="links" href="../science/index.html"><span>Наука</span></a>
<a class="links" href="../chess/index.html"><span>Шахи</span></a>
<a class="links" href="../social/index.html"><span>Соцмережі</span></a>
</div>
<div class="footer">© 2023 Усі права застережено. Вебсайт Олександра Сергійовича Жабенка.
<br>Матеріали доступні за ліцензією <a href="https://creativecommons.org/licenses/by/4.0/deed.uk" rel="nofollow">CC BY</a>.</div>
<div class="footer">Карта згенерована автоматично поширеним програмним забезпеченням.<br>
<span class="bold-not">НЕ Є</span> картою
будь-якої реальної місцевості.<br>Усі співпадіння з реальною місцевістю є випадковими.</div>

</body>
</html>