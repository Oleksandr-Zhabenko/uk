<!DOCTYPE html>
<html lang="uk-UA">
<head>
<meta charset="UTF-8">
<meta name="author" content="Олександр Сергійович Жабенко">
<meta http-equiv="Cache-Control" content="max-age=604800">
<meta name="description" content="">
<meta http-equiv="X-UA-Compatible" content="IE=edge">
<meta http-equiv="Content-Security-Policy" content="img-src 'self'; media-src 'none'; script-src 'none'">
<meta name="viewport" content="width=device-width, initial-scale=1.0">
<title>Коментар на Біблійні читання Православної церкви України на 27022023</title>
<link rel="stylesheet" href="../Header.css">
</head>
<body>
<div class="header-1">
<picture><source type="image/webp" srcset="../My-photo.webp"><img src="../My-photo.jpg" alt="My photo at home"></picture>
<div></div>

<div>
<img class="greet" src="../Hallo.svg" alt="Багато радості від Бога!"></img>
</div>
<div></div>
</div>
<div class="article"><p><p><author>Олександр Сергійович Жабенко</author></p><p> Читання у будні дні Великого посту — зі Старого Завіту. Найбільше читаються книга пророка Ісайї, якого ще називають <q>старозавітнім євангелистом</q> через ясність його пророцтв про Христа, з книги Буття, з якої багато дізнаємося про смисл та потребу в спасінні та про Божу волю, та з книги Притч Соломона, яка є повчальною канонічною книгою, яка покликана підняти людину над буденністю до порогів вічності, приготувати її до вищого через пошук мудрості, а не певних земних здобутків. Усі три книги, як і весь Старий Завіт свідчить про Ісуса Христа, незважаючи на те, що кожна з книг робить це цілком у різний спосіб.</p> <p>Тема дуже глибока, але потрібно відразу зазначити, що читачі та слухачі Старого Завіту в його часі відрізнялися від сучасних людей. Найсуттєвішою відмінністю було те, що глибина розуміння, особливо розуміння покаяння, навернення, очищення, формувалася у той час, і саме тому читання старозавітніх книг найперше відбувається у часі посту, у часі покаяння та підготовки, адже те, з чим стикалися ті люди, також актуальне і зараз.</p> 
<p><reading>(Ісайї I, 1-20) </reading>
</p>
<p>Текст багатоплановий, наприклад, уже у третьому вірші є пророцтво про Різдво Ісуса Христа та Його земне життя — адже народився Він у стайні біля тварин, був покладений у ясля, тобто годівницю для худоби, а у часі служіння був не прийнятий багатьма людьми, юдеями і не тільки. Водночас далі йдеться про справжні стосунки з Богом — вони не у релігійних обрядах, але у живій спільності з Богом, яка виявляється в житті.</p> 
<p><reading>(Буття I, 1-13) </reading>
</p>
<p>Про перші розділи книги Буття є дуже багато творів, загалом, на мою думку, книгу Буття та книгу Одкровення Івана Богослова ми суттєво не до кінця розуміємо.Зокрема стосовно створення світу ведеться активна дискусія та діалог.</p> <p>Але перефразовуючи і допевної міри переосмислюючи відомий аргумент про Писання, якби ми все повністю розуміли, то де був би <q>резерв</q> для поглиблення розуміння? А якби ми не розуміли майже нічого, то хто хотів би зрозуміти більше? А наш розум зокрема також потребує джерела натхнення. Тому Бог надихнув Мойсея написати так, щоб текст завжди був і загалкою, і явністю.</p> <p>Хтось скаже: <q>Так кожен текст до певної міри залишається загалковим, але також до певної міри зрозумілий</q>, — і дійсно, але Писання написане не лише для сучасників, але для всіх поколінь, яких насправді було багато і попереду може бути ще значно більше.</p> <p>На думку приходить образ Церкви та її членів у Павла (дивіться, наприклад, 1 Коринтянам XII). Тільки замість Церкви та людей може бути книга Буття та способи її розуміння. Адже вона звертається не лише до розуму, і є цілісною, яка не зводиться до суми чи простої сукупності своїх складових, але має органічні зв’язки і росте.</p> <p>На цьому поки зупинюся, про фактичні слова — дасть Бог, завтра.</p> 
<p><reading>(Притчі I, 1-20) </reading>
</p>
<p>Початок — актуальність книги, показує мудрість як бажану та потрібну для людей, навіть невчених і простих. Вона наче <q>місток</q> між життям як існуванням та одухотвореним, повноцінним життям.</p> <p>Слава Тобі, Боже наш, слава Тобі!</p> <p>Джерело: <br><a class="links" href="https://www.facebook.com/Oleksandr.S.Zhabenko/posts/pfbid02wuMJX6NXDZsK3cWAgm21aFeQncwpWcHA51U2GgAt2i69uvKdYM4fuwRSL76Cre7Sl">https://www.facebook.com/Oleksandr.S.Zhabenko/posts/pfbid02wuMJX6NXDZsK3cWAgm21aFeQncwpWcHA51U2GgAt2i69uvKdYM4fuwRSL76Cre7Sl</a><br></p></div>
<p><sources><a href="../sources.html">Список використаних джерел</a></sources></p>
<div class="menus">
<a class="links" href="../theology/index.html"><span>Богослів'я</span></a>
<a class="links" href="../programming/index.html"><span>Програмування</span></a>
<a class="links" href="../science/index.html"><span>Наука</span></a>
<a class="links" href="../chess/index.html"><span>Шахи</span></a>
<a class="links" href="../social/index.html"><span>Соцмережі</span></a>
</div>
<div class="footer">© 2023 Усі права застережено. Вебсайт Олександра Сергійовича Жабенка.
<br>Матеріали доступні за ліцензією <a href="https://creativecommons.org/licenses/by/4.0/deed.uk" rel="nofollow">CC BY</a>.</div>
<div class="footer">Карта згенерована автоматично поширеним програмним забезпеченням.<br>
<span class="bold-not">НЕ Є</span> картою
будь-якої реальної місцевості.<br>Усі співпадіння з реальною місцевістю є випадковими.</div>

</body>
</html>
