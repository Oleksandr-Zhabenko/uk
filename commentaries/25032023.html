<!DOCTYPE html>
<html lang="uk-UA">
<head>
<meta charset="UTF-8">
<meta name="author" content="Олександр Сергійович Жабенко">
<meta http-equiv="Cache-Control" content="max-age=604800">
<meta name="description" content="">
<meta http-equiv="X-UA-Compatible" content="IE=edge">
<meta http-equiv="Content-Security-Policy" content="img-src 'self'; media-src 'none'; script-src 'none'">
<meta name="viewport" content="width=device-width, initial-scale=1.0">
<title>Коментар на Біблійні читання Православної церкви України на 25032023</title>
<link rel="stylesheet" href="../Header.css">
</head>
<body>
<div class="header-1">
<picture><source type="image/webp" srcset="../My-photo.webp"><img src="../My-photo.jpg" alt="My photo at home"></picture>
<div></div>

<div>
<img class="greet" src="../Hallo.svg" alt="Багато радості від Бога!"></img>
</div>
<div></div>
</div>
<div class="article"><p><p><author>Олександр Сергійович Жабенко</author></p>
<p><reading>(Євреям VI, 9-12) </reading>
</p>
<p>Перед цими словами (які, таким чином, дещо <q>вирвані з контексту</q>) Павло порівнював стан людей, які пізнали істину віри, досягли вершин, а потім відпали і, нерозкаяні, гинуть, зі станом безплідної, але оброблюваної та доглянутої землі, ріллі. Порівняння з неживою природою дозволяє <q>судити</q> сміливо (бо немає присутності когось), але, повертаючись до людей, Павло відповідноі будує слова, оскільки читачі уже з ним погодилися щодо того, що Божий суд є справедливим, якщо ми зрозуміло судимо подібним чином про землю.</p> <p>А далі знову підбадьорює їх та заохочує триматися віри, бути довготерпеливими, щоб отримати обітниці.</p> <p>Хтось скаже: <q>Невже без витривалості та терпеливості не можна отримати бажані обітниці від Бога?</q>. Але зміст та сила віри — не в самій терпеливості, а в житті з Христом, у Христі, у Святому Дусі, у Бозі. Так, навіть тоді, коли потрібно потерпіти і виявити витривалість.</p> <p>Якщо це здається чимось <q>неправильним</q>, то подумаймо над таким прикладом: уявіть, що людина не хоче, наприклад, дружити, кажучи: я можу зіткнутися з труднощами у дружбі, мене можуть покинути, і що я буду робити? Але ці слова означають, що вона не думає про всі ті добрі здобутки, які вона отримає чи може отримати від дружби, а думає лише про можливі погані наслідки. Тобто якщо просто сказати: уникає невдач, а не старається досягти успіху.</p> 
<p><reading>(Марка VII, 31-37) </reading>
</p>
<p>Марка VII, 32 — знову вжито слово παρακαλουσιν — тут <q>просили</q>, яке загалом є багатозначним, зокрема означає <q>утішати</q>, <q>давати наснагу</q> (encourage англійською) від якого і ім’я Святого Духа походить — Утішитель.</p> <p>Євангеліє містить надзвичайно багато подробиць дій (порівняно з іншими місцями), свідком яких був апостол Петро (він стояв недалеко від місця дії). Напевно, він дивувався з того дуже, як Христос зцілив хворого, а також і тому, що Петро, після П’ятидесятниці силою Святого Духа чинив багато чудес, воскрешав мертвих, дарував ходити (разом з Іваном) в Ім’я Ісуса, але не відомо, чи зцілив коли-небудь глухоніму людину, як це зробив Ісус тут.</p> <p>Потрібно також сказати, що Марко найбільше з усіх євагелистів підкреслює саме людську природу Ісуса, те, що Він — досконала людина.</p> <p>Заборона розголошувати про чудо покликане до того, щоб люди не будували віру (лише) на чудесах, бо тоді саме слово Ісуса залишилося б без належного ставлення (Його б менше слухали, а більше хотіли б нових чудес).</p> 
<p><reading>(1 Коринтянам XV, 47-57) </reading>
</p>
<p>Цитати з пророцтв — Ісайї XXV, 8, Осії XIII, 14.</p> <p>Про сурму гарно написано за посиланнями: <br><a class="link2" href="22022023.html">22022023.html</a><br> <br><a class="link2" href="https://www.facebook.com/Oleksandr.S.Zhabenko/posts/pfbid095JGp9DDJ5DtUorE2rQHejQP7ZaeaKpRegwwK4n7oZcBL5iftCbPGNQ9ZGSuUxkul">https://www.facebook.com/Oleksandr.S.Zhabenko/posts/pfbid095JGp9DDJ5DtUorE2rQHejQP7ZaeaKpRegwwK4n7oZcBL5iftCbPGNQ9ZGSuUxkul</a><br> <br><a class="link2" href="25022023.html">25022023.html</a><br> <br><a class="link2" href="22022023.html">22022023.html</a><br></p> <p>Апостол Павло пише про стан воскреслих на основі переважно пізнання Воскреслого Господа і Спасителя Ісуса Христа через Його явлення та Одкровення йому особисто, а також під дією і за натхненням Духа Святого.</p> <p>З того приводу можна сказати також і наступне (я писав це на Пасху 2022 року): <q>Христос,</q>воскреснувши, уже не вмирає”, <q>смерть не має над Ним влади</q>, словами апостола. Разом зі смертю зникли і усі залежності людської природи, зокрема Він міг <q>проходити крізь запечатаний камінь</q> гробу, не порушуючи печать, <q>крізь зачинені двері</q>, Він більше не потребує їжі та пиття (хоча їв, щоб переконати учнів у реальності Воскреслого тіла), не потребує сну, не старіє і не змінюється на гірше. <q>Господь воцарився, у красу зодягнувся, силою підперезався</q> (Псалом 91 (92)), говорить про Його тіло Псалом, називаючи людську природу Сина Божого <q>красою та силою</q> Божою. Це внаслідок обоження людської природи та іпостасного <q>спілкування властивостей</q> двох природ. Апостол непрямо свідчить про <q>явлення (одкровення) свободи слави Сина Божого у тілі</q>, слава Його вільна, щоб діяти. <q>Око не бачило, і вухо не чуло, і на серце людині не приходило, що Бог приготував тим, хто любить Його</q>. Подібно і вірні, після загального воскресіння, яке є наслідком Воскресіння Христового, переміняться, але матимуть різну славу”.</p> <p>Тут також підкреслю, що наслідування пошкодженості людської природи як і її оновлення не потребують того, щоб ми тілесно народилися як нащадки Адама (чи тим більше, Ісуса Христа), але відбувається в таємничий спосіб, який Павло називає тут <q>образом</q> (εικονα).</p> <p>Дивіться більше роздумів на цю тему за посиланням: <br><a class="link2" href="08032023.html">08032023.html</a><br></p> <p>Апостол підкреслює, що перемогу над гріхом та смертю, над тлінням та усім, що суперечить Божому задуму про творіння, люди мають не через справи Закону, а через Господа і Спасителя Ісуса Христа.</p> 
<p><reading>(Івана V, 24-30) </reading>
</p>
<p>Писав раніше, дивіться за посиланнями: <br><a class="link2" href="https://www.facebook.com/Oleksandr.S.Zhabenko/posts/pfbid09UgFzystvFgc8Ak4RfBWY5ysUvGyp35hLcJz651QERWXTPnvxes5yZ5iNqDM7V6bl">https://www.facebook.com/Oleksandr.S.Zhabenko/posts/pfbid09UgFzystvFgc8Ak4RfBWY5ysUvGyp35hLcJz651QERWXTPnvxes5yZ5iNqDM7V6bl</a><br> <br><a class="link2" href="https://oleksandr-zhabenko.github.io/uk/Trijcya.html">https://oleksandr-zhabenko.github.io/uk/Trijcya.html</a><br></p> <p>Джерело: <br><a class="links" href="https://www.facebook.com/Oleksandr.S.Zhabenko/posts/pfbid02tyaYATbkqEWZrZaDDpwnDVPXbKRrWkf8K17sbQ9WZMTyrV4PGFwwC4PLtXTb5bBBl">https://www.facebook.com/Oleksandr.S.Zhabenko/posts/pfbid02tyaYATbkqEWZrZaDDpwnDVPXbKRrWkf8K17sbQ9WZMTyrV4PGFwwC4PLtXTb5bBBl</a><br></p></div>
<p><sources><a href="../sources.html">Список використаних джерел</a></sources></p>
<div class="menus">
<a class="links" href="../theology/index.html"><span>Богослів'я</span></a>
<a class="links" href="../programming/index.html"><span>Програмування</span></a>
<a class="links" href="../science/index.html"><span>Наука</span></a>
<a class="links" href="../chess/index.html"><span>Шахи</span></a>
<a class="links" href="../social/index.html"><span>Соцмережі</span></a>
</div>
<div class="footer">© 2023 Усі права застережено. Вебсайт Олександра Сергійовича Жабенка.
<br>Матеріали доступні за ліцензією <a href="https://creativecommons.org/licenses/by/4.0/deed.uk" rel="nofollow">CC BY</a>.</div>
<div class="footer">Карта згенерована автоматично поширеним програмним забезпеченням.<br>
<span class="bold-not">НЕ Є</span> картою
будь-якої реальної місцевості.<br>Усі співпадіння з реальною місцевістю є випадковими.</div>

</body>
</html>
