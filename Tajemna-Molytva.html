<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>Таємна молитва</title>
		<author class="author">Олександр Сергійович Жабенко, м. Житомир, Україна</author>
		<link rel="stylesheet" href="Perelyub.css">
		<link rel="stylesheet" href="Plus.css">
	</head>
	<body>
		<div class="main-container">
			<header>
				<div class="header-container">
					<img class="img" src="My-photo.jpg">
				</div>
			</header>
			<div class="main-body">
				<div class="center-body">
<h1 id="tajemna-molytva" class="unnumbered">Про таємну молитву</h1>
<p class="paragraph">Продовжуючи тему таємної молитви, якій присвячені мої попередні публікації:</p>
<ol class="paragraph-ol">
<li><a href="https://oleksandrzhabenko.github.io/uk/Matthew6-3.html">https://oleksandrzhabenko.github.io/uk/Matthew6-3.html</a></li>
<li><a href="https://oleksandrzhabenko.github.io/uk/Syla-lyudyny.html">https://oleksandrzhabenko.github.io/uk/Syla-lyudyny.html</a></li>
<li><a href="https://oleksandrzhabenko.github.io/uk/Matthew6.html">https://oleksandrzhabenko.github.io/uk/Matthew6.html</a></li>
<li><a href="https://m.facebook.com/story.php?story_fbid=1349216115494514&id=100012184148486">https://m.facebook.com/story.php?story_fbid=1349216115494514&id=100012184148486</a></li>
<li><a href="https://www.facebook.com/groups/mereza/permalink/2651674545131141/">https://www.facebook.com/groups/mereza/permalink/2651674545131141/</a></li></ol>
<p class="paragraph">подивимося на наступні слова апостола Павла:

<q>Отак і Дух допомагає нам у наших немочах, адже не знаємо, за що і як маємо
молитися, але Сам Дух заступається за нас невимовними зітханнями. А Той,
Хто досліджує серця, знає, які бажання Духа, бо Він заступається за святих з
Божої волі</q>.

(Римлян 8:26-27).

Також на:

<q>Ми говоримо про мудрість досконалих, а не про мудрість цього віку чи
правителів цього віку, які минають. Але ми говоримо про Божу премудрість,
заховану в таємниці, яку відкрив Бог перед віками для нашої слави; її ніхто з
правителів цього віку не пізнав, бо коли б пізнали, то не розіп’яли би Господа
слави. Але, як написано: Чого око не бачило й вухо не чуло і що на серце
людині не приходило, – те приготував Бог тим, які люблять Його! Нам Бог
відкрив через Духа, бо Дух досліджує все, навіть глибини Божі. Бо хто з
людей знає те, що є в людині, крім духа людини, який живе в ній? Так само
й Божого ніхто не пізнав, хіба тільки Дух Божий. Ми ж одержали не духа
світу, але Духа, Який від Бога, щоби знати те, що дароване нам Богом; про
що й говоримо не вченими словами людської мудрості, але навченими Святим
Духом, порівнюючи духовне з Духовним. Адже душевна людина не приймає
того, що від Божого Духа, бо для неї це безумство й вона не може зрозуміти,
тому що це досліджується духовно</q>.

(1Коринтян 2:6-14).</p>

<p class="paragraph">У цих місцях, як і в словах Христа в Євангелії та моїх думках з того приводу,
говориться про таємне, яке знає Бог. Можна бачити, що таємне в людині не бачать
інші люди, не бачать ангели, але бачить (досліджує) Бог. Бачить (знає) також
дух людини, що в ній. Бог може відкрити таємне в людині, так що будуть знати
інші, але до Свого Приходу Він часто цього не робить.
Можна зробити висновок, що таємна молитва відома Богові та самій людині,
і апостол говорить про Духа Святого та духа людини. Можна думати, що саме
таємна молитва є переважно духовним спілкуванням людини з Богом, бо про
неї знає Дух Божий і дух людини. Отже, якщо так, і це, вочевидь, сотворено
так Богом, задумано і передбачено Ним, то у цього є мета &ndash; і найпростіша
мета з усього &ndash; встановити духовне спілкування Бога і творіння, тому
саме таємна молитва найбільше стосується того, що називається духовністю
та духовним життям. Саме таємна молитва, якщо вона є і здійснюється людиною,
є ближчою усього до "молитви духом", про яку говорить апостол Павло в інших
місцях. Він каже: "Молитимуся духом, молитимуся і розумінням (розумом)".
Згадування про незнання і знання говорить відразу про кілька важливих речей:
<ol class="paragraph-ol">
<li>таємна молитва сприяє самопізнанню, бо саме через неї проявляється дух людини,
який "знає, що у ній".</li>
<li>згадування про знання/незнання у цьому контексті, про розуміння говорить про те,
що дух людини проявляє себе вище розуміння, подібно як і Дух Святий перевищує
розуміння творіння, але не Своє власне, Боже розуміння, "досліджуючи все,
навіть глибини Божі". Це спонукає шукати в таємній молитві глибше богопізнання,
а разом з тим і глибше пізнання не лише Бога.</li>
</ol>
</p>

<p class="paragraph">І є, на мою думку, ще один плід саме таємної молитви &ndash; оскільки її не чують
(якщо Господь не відкриє) ангели та святі, то через неї не може відбутися
дія омани, наприклад, якесь бісівське "чудо". Точніше кажучи, щоб біси могли "вгадати",
що людина просить в таємній молитві і зробити це як своє "чудо", мають таки "вгадати",
а не почути. Отже, така молитва надійніша для поєднання з Богом.
Сучасною аналогією може до певної міри бути захищене з'єднання в Інтернеті, перехопити яке
і розшифрувати не настільки просто. Все ж, якщо прохання людини в таємній
молитві будуть споріднені бісівським бажанням, то вони цілком реально можуть
"вгадати", бо "зі свого візьмуть", як Христос каже про диявола.</p>
</div>
			</div>
			<div class="menu-right">
			<h2 class="header2">Деякі інші сторінки</h2>
			<ul class="menu-list">
				<li><a href="https://oleksandrzhabenko.github.io/uk/Syla-lyudyny.html">Про силу людини</a></li>
			</ul></div>
		</div>
</body>
</html>
