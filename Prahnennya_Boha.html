<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>Про прагнення Бога</title>
		<author class="author">Олександр Сергійович Жабенко, м. Житомир, Україна</author>
		<link rel="stylesheet" href="Perelyub.css">
		<link rel="stylesheet" href="Plus.css">
	</head>
	<body>
		<div class="main-container">
			<header>
				<div class="header-container">
					<img class="img" src="My-photo.jpg">
				</div>
			</header>
			<div class="main-body">
				<div class="center-body">
				<h1 class="header1"	>Псалом 41 (42).</h1>
                <p class="paragraph">
                    <q>На закінчення. Повчання для синiв Кореєвих.

                    Як олень {<a href="https://azbyka.ru/otechnik/Evfimij_Zigaben/tolkovaja-psaltir/41">давні
                    тлумачі, серед яких і святі отці Церкви</a>, всі тлумачать в загальному як оповідання про
                    оленів, які їдять змій і від цього у них виникає сильна спрага, від якої вони можуть
                    загинути, якщо не вип'ють води} прагне до джерела води, так душа моя прагне до Тебе, Боже.

                    Моя душа спрагнена Живого Бога {інший переклад <q>Бога Сильного і Живого</q>, ще інший
                    <q>Живого Господа Бога</q>}.

                    Коли прийду і з'явлюся перед обличчям Бога?

                    Мої сльози стали для мене хлібом удень і вночі, коли щодня мені говорили: Де твiй Бог?

                    Згадав про це я і вилив перед собою душу свою, бо перейду до місця, де дивовижний
                    намет, &ndash; аж до дому Божого &ndash; з голосом радості й хвали, зі святковим відлунням.

                    Чому сумуєш, душе, чому тривожиш мене? Поклади надію на Бога, адже я прославлятиму Його.
                    Мій Бог &ndash; спасіння моєї особи.

                    Моя душа збентежена в мені. Через це я згадуватиму Тебе в околицях Йордану і Гермону,
                    з малого пагорба.

                    Безодня перекликається з безоднею гуркотом своїх водоспадів, усi Твої буруни i Твої
                    хвилі нахлинули на мене.

                    Вдень Господь заповість Свое милосердя, а вночі зі мною пісня &ndash; молитва до Бога мого
                    життя. Промовлятиму Богові: Ти - Той, Хто за мене заступається {тут вживається слово,
                    яке можна перекласти як <q>скеля, камінь, твердиня</q> &ndash; стосовно Бога, можна ще
                    сказати: <q>Ти  &ndash; моя Скеля</q>}. Чому Ти забув мене? Чому я ходжу засмучений
                    тим, що мене гнітить ворог?

                    Коли кості мої тріщали, мої гнобителi дорікали мені, говорячи щодня: Де твій Бог?

                    Чому ти сумуєш, душе, чому тривожиш мене? Поклади надію {тут вживається слово, яке
                    пов'язане з поняттям чекання, буквально <q>Чекай!</q>, певної тривалості, і як
                    наслідок &ndash; надії} на Бога, адже я прославлятиму Його. Мій Бог &ndash; спасіння моєї особи.</q> 
                </p>
                <p class="paragraph">
                    Для мене цей псалом пов'язаний з особистими глибокими переживаннями та подіями мого життя.
                    Один з моїх улюблених. Тим не менше, не хочу на цьому зупинятися зараз, а напишу наступне.
                </p>
                <p class="paragraph">
                    Один з найвідоміших святих ХІХ
                    століття, <a href="https://azbyka.ru/otechnik/Arsenij_Kappadokijskij/">преподобний
                    Арсеній Каппадокійський</a>, який дуже любив Псалтир, молитва якого допомагала багатьом
                    людям, вважав, що цей псалом потрібно читати
                    <a href="https://azbyka.ru/otechnik/Arsenij_Kappadokijskij/o-chtenii-psaltiri-v-raznykh-sluchajakh/">молодим людям
                    у випадку нещасливого кохання</a>.
                </p>
                <p class="paragraph">
                    А тема розмови насправді прагнення Бога, з якого починається псалом та надія на Нього,
                    чекання Бога, якою закінчується він.
                    Згідно <a href="https://parafia.org.ua/biblioteka/hrystyyanstvo-virovchennya-ta-tradytsiji/zakon-bozhyj/chastyna-tretya-svyaschenna-istoriya-staroho-ta-novoho-zavitu/#toc&ndash;-"></a>Закону
                    Божого протоієрея Серафима Слобідського, прагнення Бога є одним з трьох проявів духа людини як однієї зі складових її природи, поряд з
                    совістю та страхом Божим. Це твердження за статтею архімандрита Аверкія Таушева <q>Душевность и духовность</q>, Мюнхен, 1949.
                    На жаль, самої статті чомусь досі немає в Інтернеті у прямому доступі, але додам, що думка про три прояви духу людини
                    я вбачаю у подіях Преображення Господнього. Уважне вивчення текстів трьох синоптичних Євангелій
                    щодо події показують, що апостоли відчували страх (страх Божий), їм було <q>добре</q>
                    (совість і є здатність розрізняти добро і зло, має таке призначення) і їм хотілося там бути
                    з Ісусом Христом, Який явив Своє Божество (також було і явлення Отця через Голос та Духа
                    Святого через хмару), вони прагнули того, що є змістом прагнення Бога. Отже, усі три складові пристуні.
                    Можливо, у статті Аверкія говориться про те ж, але, на жаль, сама стаття мені не траплялася. Хто має
                    змогу, звірте, будь ласка.
                </p>
                <p class="paragraph">
                    Ісус Христос докоряв фарисеям: <q>Як можете ви вірувати, коли ви славу один від одного приймаєте, а слави, яка від самого
                    Бога, не шукаєте?</q> (Івана 5:44). Ми покликані прагнути Бога згідно заповіді блаженства
                    <q>Блаженні голодні та спрагнені на правду (праведність, справедливість), бо вони наситяться</q>
                    (Матвія 5:6). І знову ж <a href="https://web.archive.org/web/20200919143638/https://oleksandrzhabenko.github.io/uk/Matthew6.html">ключовим
                    віршем</a> до розуміння усієї 6 глави Євангелія від Матвія є:
                    <q>Адже де твій скарб, там буде і твоє серце</q> (Матвія 6:21). 
                </p>
                <p class="paragraph">
                    Прагнення Бога є дуже важливою складовою любові до Бога. І варто ще сказати, що потрібно
                    бути обачними та мати смирення. Згадаємо, що ключовим аргументом спокусника змія в Раю для Єви
                    стало те, що <q>будете, як Боги, які знають добро і зло</q>, всупереч Божій заповіді та
                    Божій волі. Все життя духа людини тісно пов'язане з прагненням Бога. Власне і дія самого духа людини
                    проявляється найперше у <a href="https://sites.google.com/view/rozdumy23/na-slova-hristovi-pilnujte-j-molitsa-sob-ne-vpasti-v-spokusu&ndash;-badorij-bo-duh-ale-nemicne-tilo">бадьорості</a>:
                    <q>Пильнуйте й моліться, щоб не впасти в спокусу, &ndash; бо дух бадьорий, та тіло немічне</q> (Марка  14:38; порівняйте:
                    Матвія 26:41).
                    Важливим уроком є те, що <q>дух бадьорий</q>. Це одна з його характеристик. Отже, так його можна
                    розпізнати, на противагу до плоті, яка немічна. Задумайтеся і прислухайтеся до себе: чи не
                    відчуваєте ви <q>непомітну і тиху бадьорість</q>, наче віяння тихого прохолодного вітру у спеку.
                    Колись Господь ходив у такому серед раю, колись у такому явився Іллі. Чи є у ваших серцях
                    ота згадана бадьорість? Має бути, якщо добре дивитися. Отже, вона є дією й ознакою
                    людського духа. Вона спонукає до молитви і тверезіння. Вона дозволяє перемагати немочі
                    і спокуси, будучи не стільки силою, скільки закликом і початком перемоги, провісницею і
                    предтечею Духа Святого, Який дає ту справжню перемогу над немочами і гріхом. Свт. Василій
                    Великий радить починати молитви з&hellip; прославляння Бога. Тоді каятися у гріхах і щось
                    просити. Саме прославлення Бога, хвала Йому і є проявом тієї бадьорості духа. І Господь
                    все ж на перше місце поставив бадьорість духа, а потім уже покаяння. Навчаючи
                    <q>молитися завжди і не падати духом</q>, Господь Ісус Христос розповів також притчу про
                    вдовицю і несправедливого суддю, яка передана Євангелистом Лукою (Луки 18:1-8). Сказати,
                    що <q>дух бадьорий</q> на противагу до плоті, то також сказати, що <q>справжня бадьорість
                    походить від духа і є його ознакою</q>. Не бачачи дух, ми все ж можемо пізнати ту бадьорість
                    і знати від Христа, що то від духа. І живучи згідно неї, зможемо жити духовно, тобто
                    зможемо готуватися до прийняття Духа Святого, Самого Господа. 
                </p>
                <p class="paragraph">
                    Згадаю ще про молитву святого Єфрема Сиріна, якою молилися у Великий піст.
                    <q>Господи і Владико життя мого, духа лінивства, безнадійності, владолюбства та марнослів'я
                    не дай мені. Духа ж доброчесності, смирення, терпіння та любові даруй мені, рабу Твоєму.
                    Так, Господи Царю, даруй мені бачити провини мої і не осуджувати брата мого, бо Ти
                    благословенний навіки віків. Амінь.</q>
                    Як зазначає Богдан Огульчанський у
                    <a href="https://www.facebook.com/groups/mereza/permalink/2652389165059679/?sfnsn=mo">пості:</a>
                    <q>смирення є протилежністю владолюбства, бажання бути в центрі подій</q>. Додам і що смирення
                    є протилежністю і недбалості та метушливості, які відповідають у грецькому тексті лінивству
                    та безнадійності в українському перекладі. Додам, що смирення, <q>змірення себе, знайдення
                    міри своєї</q> від чого справді <a href="https://bogoslov.ru/article/3962371">походить</a>
                    [див.: Фасмер М. Этимологический словарь русского языка. В 4 т. Т. 3 (Муза – Сят) / Пер. с
                    нем. и доп. О. Н. Трубачева. – 2-е изд., стер.  – М.: Прогресс, 1987. С. 688.] слово <q>смирення</q> є і шляхом до надії та
                    терпеливості. Щоб втратити надію, потрібно спочатку втратити смирення, потрібно почати бачити
                    світ (зокрема і себе) виключно у своїй манері, виключно так, як сам чи сама думаєш (неправильно)
                    про те, і тоді така замкненість на собі, протилежна смиренню, веде до втрати надії,
                    до розчарування.
                </p>
                <p class="paragraph">
                    Будемо ж прагнути Бога та з надією та смиренням чекати Його, як про те мовиться у псалмі.
                    Слава Тобі, Боже наш, слава Тобі!
                    Слава Отцю, і Сину, і Святому Духові завжди, нині, і повсякчас, і на віки віків! Амінь.
                </p>
                

            </div>
			</div>
			<div class="menu-right">
			<h2 class="header2">Деякі інші сторінки</h2>
			<ul class="menu-list">
				<li><a href="https://oleksandrzhabenko.github.io/uk/Syla-lyudyny.html">Про силу людини</a></li>
			</ul></div>
		</div>
	</body>
</html>
