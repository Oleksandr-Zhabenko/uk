<!DOCTYPE html>
<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>Про Пресвяту Трійцю</title>
		<author class="author">Олександр Сергійович Жабенко, м. Житомир, Україна</author>
		<link rel="stylesheet" href="Perelyub.css">
		<link rel="stylesheet" href="Plus.css">
	</head>
	<body>
		<div class="main-container">
			<header>
				<div class="header-container">
					<img class="img" src="My-photo.jpg">
				</div>
			</header>
			<div class="main-body">
				<div class="center-body">
<h1 id="trijcya" class="unnumbered">Про Пресвяту Трійцю</h1>
<p class="paragraph">Як відповідь на питання щодо Трійці, що розглядається в
<a href="https://www.facebook.com/groups/mereza/permalink/2833024243662836">пості</a>
Юрія Мілявського у групі “Мережа відкритого православ’я”.
</p>
<h2 class="unnumbered">Початок. Про славослів'я</h2>
<p class="paragraph">Гарно поставлене питання, хоча є одне ускладнення.
Почну з суміжного питання. Коли ми славимо одну з Іпостасей, то згадуємо
і дві Інші. Причому Отець ніколи не буває Останнім у переліку. Наприклад,
"Слава Тобі, Христе Боже, разом з Отцем і Духом!.." чи "і ми Тебе [Духа]
прославляємо разом з Отцем і Сином!.." тощо.
Тобто порядок нашого славослів'я прагне починатися або з Отця як Першого
і Спричинюючого або з Іншої Іпостасі, про яку йшлося раніше, але тоді
Отець між Нею та Третьою наче "зв'язкова ланка".
Тобто можна впевнено сказати, що наша слава, хвала, честь, поклоніння
тощо не "піднімаються", рухаючись і "проходячи через (крізь)" Спричинені
Іпостасі, Вони не "затримують у Собі" нашу славу, але Вони наче "прозорі"
для неї. Наша слава точно "адресується" Отримувачу, Який не привласнює
її лише Собі, але поділяє (share) з Іншими Іпостасями. У цьому також і
любов Божа виявляється, й Монархія. Також можна сказати, що наша слава
своєрідно повторює рух Божого Одкровення до нас: від Отця, через Сина і
Духа, намагаючись у цьому максимально співдіяти з Богом.
Але потрібно сказати, що наше славлення є нашою дією, дією творіння.
Водночас вона зумовлена попередньою дією Бога в нас, тому можна казати
"воз-силання", тобто "повернення назад отриманого".
Бог, являючись людям, прославляє їх, як про це Сам Христос каже: "Якщо ж
Писання називає синами Божими тих, до кого було звернене Слово Боже, то&hellip;".
</p>

<p class="paragraph">Уникнути обговорення Filioque неможливо. Тому скажу ось що.
Коли Христос каже: "Я пошлю вам Духа Святого від Отця", то "пошлю" не може
стосуватися сутнісного походження, а "від" стосується саме його. В паралельному
місці, де говориться, що "Отець послав {віддав} Сина" не йдеться про сутнісний
зв'язок між Отцем і Сином, але про Їх Рішення, про дії щодо творіння. Тому коли
Христос каже "пошлю", то це так само стосується ікономії, а не Божества і Джерела
в Божестві. Тому Filioque не має якоїсь біблійної основи.</p>
<p class="paragraph">Ось введення ідеї "возсіяння" чи Filioque передбачає наявність
рис у Двох Іпостасей, яких немає у Третьої, що за словами Кураєва, вводить
індивідуальність у Трійцю і применшує Духа. Ідея в тому, що Іпостасі мають все спільне,
крім Іпостасних властивостей. А ідея Filioque передбачає, що Отець і Син мають спільну
властивість для Двох, якої немає у Третього &ndash; у Духа &ndash; спричиняти буття Іншої Іпостасі.</p>
<p class="paragraph">Додам, що це не зовсім переконливий аргумент. Можна сказати,
дивлячись, як рахувати: адже якщо замість "бути Причиною", "народжуватися від Отця"
та "ісходити від Отця" взяти, наприклад, "бути Причиною (Коренем)", "бути Спричиненим",
то є дві Іпостасі, які мають останню властивість, і Одна яка має тільки першу.
Якщо піти далі, стверджуючи, що маємо замість узагальнення спричиненості більш
точні властивості, то і тут Сина і Духа об'єднуватиме на противагу до Отця те,
що у Них по одній властивості, а у Отця &ndash; дві &ndash; народжувати Сина і ізводити
Духа. Якщо взяти за іпостасні властивості "бути безпричинним", "народжуватися
від Отця" і "ісходити від Отця", то хоча вони всі по одній, але різнорідні &ndash;
перша вказує на самопричинність, а дві інші &ndash; на несамопричинність. І схоже,
як би не розподіляти іпостасні властивості між Іпостасями, логічної чіткості в
тому, що у кожної Іпостасі одна іпостасна властивість, досягти не вдається. А
якщо кількості неоднакові, то питання індивідуальності піднімається вже з іншого
боку. Іншими словами, при певному погляді досягти логічної чіткості у цій
аргументації не вдається.
</p>
<p class="paragraph">Слова Афанасія та Кирила можна спробувати зрозуміти аналогічно
до тлумачення святителем Григорієм Паламою "причасників Божого єства" як благодаті,
а не сутності.
</p>
<h2 class="unnumbered">Пояснення терміну Самопричинний</h2>
<p class="paragraph">Сьогодні День святителя Григорія чудотворця, єпископа
Неокесарійського, який рукоположив і спричинився до висвячення на єпископа міста
Комани мого Небесного заступника, священномученика Олександра Команського, тому
пам'ятний день, а також День народження в отця Олександра Трофимлюка, ректора
Київської православної богословської академії та семінарії. Гарний день для
богослів'я.
</p>
<p class="paragraph">Потрібно уточнити термін "Самопричинний".
<ol class="paragraph-ol">
<li class="paragraph">Це не означає, що є певні "моменти вічності", в які існування Отця дає "поштовх,
основу" для Його ж існування і далі, тобто це не значить, що маємо певний ітераційний
процес &ndash; ні, нехай не буде! </li>

<li class="paragraph">Щодо того потрібно сказати, що Отець не має Іншої Причини Свого існування, тому
можна сказати замість "Самопричинний" "Безіншопричинний". </li>

<li class="paragraph">Апостол Павло каже, що від Отця "походить усяке отцівство, чи на небі, чи на землі",
у цьому сенсі походить і всяка причинність, здатність давати, активність, у той же час
Отець вищий від будь-якої причинності як її Джерело, тому у такому сенсі можна казати
не "Самопричинний", а "Надпричинний". </li>

<li class="paragraph">Нещодавно дивився одне відео, в якому римо-католик звинувачує православних щодо неправильного
розуміння Filioque. Я пояснив, у чому помилки у відео там, де прочитав про нього, і через
ці неправиві звинувачення не даю посилання. Натомість, там у відео прозвучала думка,
що Отець є "Безпричинна Причина". З огляду на все, що тут пишу, можна сказати і так, що
дійсно Отець є Безпричинним і Він же є Причиною. (пункт доданий 2 липня 2023&nbsp;р.)</li>

<li class="paragraph">Подібно як "Самосущий" означає "Який має буття, життя в Самому Собі", але не вводить
якісь ітерації, так і "Самопричинний" не вводить якісь ітерації. У словах Євангелія від
Івана "Як Отець має життя в Самому Собі, так і Синові ДАВ мати життя в Самому Собі" йдеться
про те, що Божество, Божа сутність являє себе у цьому контексті як життя, будучи вищою за
життя. Подібно і Іпостась Отця являє Себе як Причину, Яка є Джерелом усякої причинності,
але є логічно (несказанно, апофатично) вищою за причинність. І ніщо в творінні не є суттєво
подібним до Бога, але і все свідчить про Нього, так і причинність і першість, які ми знаємо
з творіння, свідчать про Бога, але не є такими, як Божі.</li>
</ol>
</p>
<p class="paragraph">Коли ж говоримо про Сина і Духа, то "Несамопричинний" означає, що для
Них логічною Причиною є Отець, але також не вводить ніякої складності в Божу Архе, в Божу
сутність, але вказує на Самосуще отримання від Отця згідно слів Євангелія.</p>
<h2 class="unnumbered">Про антиномічність богословської думки</h2>
<p class="paragraph">Варто прокоментувати слова святого Симеона Нового Богослова (наведені Taras Tymo),
його <a href="https://l.facebook.com/l.php?u=https%3A%2F%2Feinai.ru%2Fru%2Farchives%2F678&h=AT23y-3l_TRWI8aJytzKkx3q-CfwDXGt-uB4kj8YThvfYz-zWQHk1pOcnb55QDb7oSXcMXwVpmnaCre9wPiXiCQDsgGP2_RcFBsSKgwJz6gVxx2mjFLL-BwBV4yxdz0E1QWmow_p5pttxj6kR9b06L8b&__tn__=R]-R&c[0]=AT3p2f3w1pdGxjn8DAvjm_5WnGmVEpsIRMlV-JQ-2O8zPqGOUAc0JkS_Qwp1BAXVN4odaa6G6s-Dl2ow68xECShBR2VVpEai_jr8xCnir1V6h9Ss4aWSqIm63K68KUt1s5XOt33mFwUrYRekJdjRrfGDXepfChA1By25Ponv2ZHRHQqq8H1QVb79E_KmBLyqLSd9mJ-dul5EzggOvsHScpgCt601bDcpvC6q6w">Слово богословське, 1</a>, щоб побачити відмінності.</p>
<ol class="paragraph-ol">
<li class="paragraph">дійсно, послідовність не часова, а логічна;</li>
<li class="paragraph">був такий напрямок донікейської богословської думки &ndash; субординаціонізм, від якого богослів'я
відійшло, ставши точніше сформульованим а Нікейський період. "Першість" є не часовою, а логічною.</li>
</ol>
<p class="paragraph">"а тому ще й більшим за&hellip;" &ndash; якраз про це не йдеться, логічна першість
не означає більшості.
Син Самосущий, тобто існує не через волю Отця, а Сам, але від Отця і не всупереч Йому, а
природньо, природно, суттєво та сутнісно для Них. Так само і Дух.
Першість не часова чи значима, а логічна. </p>
<p class="paragraph">Син Самосущий, але не Самопричинний, бо має Причиною Отця. "Як Отець має життя
в Самому Собі, так і Синові ДАВ мати життя в Самому Собі", каже про те Євангеліє (Івана 5:26).
Той, Хто дав, називається Причиною. Так же і про Духа Святого.
Про "неособову особовість" &ndash; це апофатика в стилі Діонісія Ареопагіта, але якраз навіть
слово "Трійця" говорить про застосовність чисел до Божого буття (обмежену застосовність).
І святий Симеон не буде заперечувати, що Іпостасей у Трійці саме 3, а не 4 чи 2.
Далі аргумент про природу та числа не логічний, бо природа одна, осіб три, і мова не про
природу, а про Іпостасі.
Про те, що Духа можна поставити перед Отцем і Сином свідчить хоча б згадане мною
славослів'я.
Апеляція до природи в кінці нелогічна, бо мова знову ж таки не про неї, а про
Іпостасі.
Врешті святий Симеон не нам пише ці слова і не на наше питання розмірковує, тому мої
слова про "не йдеться" власне не про Симеонові слова, а про можливість їх застосування до теми.
Приклад того, що значить контекст.
Ми висловлюємо думки в зовсім різних контекстах, тому виглядає так, наче ми критикуємо
один одного, хоча це не так.
</p>
<p class="paragraph">Це власне думка святого Симеона. Як говориться у надісланому Taras Tymo посиланні,
Симеон відходить тут від традиційної моделі. Дивіться також мій коментар вище про "Самопричинний".
Можна згадати про антиномічність богословської думки, про апофатичність та катафатичність богослів'я
і міркувати, що Симеон говорить в апофатичному ключі, що не заперечує катафатичність застосування
усього сказаного.
</p>
</div>
			</div>
			<div class="menu-right">
			<h2 class="header2">Деякі інші сторінки</h2>
			<ul class="menu-list">
				<li class="paragraph"><a href="https://oleksandrzhabenko.github.io/uk/Syla-lyudyny.html">Про силу людини</a></li>
				<li class="paragraph"><a href="https://oleksandrzhabenko.github.io/uk/Diya_blahodati.html">Про дію Божої благодаті</a></li>
			</ul></div>
		</div>
</body>
</html>
